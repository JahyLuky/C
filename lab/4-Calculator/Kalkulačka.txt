Úkolem je vytvořit program, který bude zpracovávat jednoduché matematické vzorce.

Na vstupu dostanete dvě desetinná čísla oddělená znakem operace a zakončená znakem rovná se. Vaším úkolem je vypočítat hodnotu podle zadaného operátoru:

pro + určit součet,
pro - určit rozdíl,
pro * určit součin,
pro / určit celočíselný podíl (např. 3.5 / 1.5 = 2, kolikrát se do dělence vejde celý dělitel).
Jiné operace program nebude umět a vypíše pro ně chybové hlášení. Formát vstupu a výstupu je vidět níže na ukázce práce programu.

Pokud je vstup neplatný, program to musí detekovat a zobrazit chybové hlášení. Chybové hlášení zobrazujte na standardní výstup (ne na chybový výstup). Za chybu považujte:

zadané číslo není validní desetinné číslo,
dělitel je 0 pro operaci /,
čísla nejsou oddělena validním operátorem (+, -, * nebo /),
za posledním číslem se nenachází znak =.