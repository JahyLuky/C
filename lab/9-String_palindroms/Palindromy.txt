Úkolem je vytvořit program, který bude rozhodovat zda jsou řetězce palindromy.

Vstupem programu je seznam řetězců oddělených odřádkováním (\n), jejich zpracování skončí po dosažení konce vstupu (EOF).

Výstupem programu je pro každý řetězec rozhodnutí, zda se jedná o palindrom, palindrom nezávislý na velikosti písmen (case-insensitive), nebo zda řetězec není palindrom.

Program při zjišťování, zda je řetězec palindrom, ignoruje bílé znaky (kromě odřádkování \n).

Pokud je vstup neplatný, program to musí detekovat a zobrazit chybové hlášení. Chybové hlášení zobrazujte na standardní výstup (ne na chybový výstup). Za chybu považujte:

prázdný řetězec (pouze odřádkování)
řetězec není ukončen odřádkováním \n
řetězec se skládá pouze z bílých znaků