Úkolem je vytvořit program, který bude porovnávat dvojice geometrických obrazců. Porovná jejich obsah a obvod.

Na vstupu programu je dvojice geometrických obrazců v rovině. Pro každý obrazec je zadaná jeho velikost. Obrazcem může být:

trojúhelník - na vstup je identifikace obrazce (písmeno T) následovaná trojicí desetinných čísel (délky stran),
obdélník - na vstup je identifikace obrazce (písmeno R) následovaná dvojicí desetinných čísel (délky stran) nebo
čtverec - na vstup je identifikace obrazce (písmeno S) následovaná jedním desetinným číslem (délka strany).
Program určí, zda mají zadané obrazce stejný obsah/obvod a výsledek zobrazí dle formátu podle ukázky (viz níže).

Pokud je vstup neplatný, program to musí detekovat a zobrazit chybové hlášení. Chybové hlášení zobrazujte na standardní výstup (ne na chybový výstup). Za chybu považujte:

nebyl zadaný žádný povolený obrazec (trojúhelník/obdélník/čtverec),
nebyl zadaný potřebný počet desetinných čísel - rozměrů obrazce,
zadaný rozměr byl neplatný, neměl podobu platného čísla, byl záporný nebo nulový,
zadané velikosti stran netvoří trojúhelník nebo
obdélník má obě strany stejně dlouhé (měl být zadaný jako čtverec).